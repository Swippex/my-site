<!DOCTYPE html>
<html lang="uk">
<head>
	<meta http-equiv="content-type" content ="text/html; charset=utf-8">
	<title> «Людина-павук: Далеко від дому»
    </title>
	<link rel="stylesheet" type="text/css" href="../../../assets/css/style.css"/>
</head>
<body class="page10">
	
	<h1> <strong> «Людина-павук: Далеко від дому» </strong> </h1>

	<p> «Людина-павук: Далеко від дому» (англ. Spider-Man: Far from Home) — американський супергеройський екшн про Людину-павука, персонажа коміксів видавництва Marvel Comics, спродюсований Marvel Studios і Columbia Pictures, спільно з Sony Pictures Entertainment як дистриб'ютор. Є сиквелом екранізації «Людина-павук: Повернення додому» (2017), а також двадцять третьою стрічкою в рамках кіновсесвіту Marvel (КВМ). Фільмування картини займався режисер Джон Воттс за сценарієм Кріса Маккенна та Еріка Соммерса, тоді як акторський склад включає в себе Тома Голланда в ролі Пітера Паркера / Людини-павука, а також Зендею, Марісу Томей, Джейка Джилленгола. Прем'єра стрічки в Україні відбулась 4 липня 2019 року у форматі 3D та IMAX 3D. У квітні 2017 року було оголошено про запланований потенційний третій фільм. Показ фільму запланований на 17 грудня 2021 р. у США. Станом на 21 липня 2019 року «Людина-павук: Далеко від дому» зібрав $319,7 млн у Сполучених Штатах і Канаді та $651,1 млн в інших країнах, загалом у світі — 970,8 млн. </p>

	<p> <img src="../../../pictures/9.jpg" width="550" height="850" align="right"> </p>

	<p> У Ікстенко, Мексика, Нік Ф'юрі та Марія Гілл досліджують наслідки аномального урагану і стикаються з велетенською людиноподібною істотою, пізніше впізнаною як елементаль Землі. Раптом таємничим чином з'являється якийсь Квентін Бек і вступає в сутичку з елементалями. У Нью-Йорку Школа науки і технологій відновлює свою роботу, щоб знову прийняти учнів, які повернулися завдяки Брюсові Беннеру вісім місяців тому (події «Месники: Завершення»). По шкільному телебаченню двоє учнів-дикторів нагадують, що повернені учні виявились на 5 років молодшими за своїх уже вирослих однокласників і продовжують навчання. Школа організовує двотижневу літню поїздку в Європу. Пітер Паркер, все ще сумуючи за Тоні Старком, планує освідчитися в кохання однокласниці Мішель під час відвідання ними Парижу. Паркер в костюмі Залізного павука виступає з короткою промовою на заході зі збору коштів для бездомних, організованому його тіткою Мей. Колишній охоронець Старка і куратор Паркера Геппі Гоґан повідомляє підлітка, що його для нової місії шукає Нік Ф'юрі. Проте Пітер не бажає зараз здійснювати подвиги та тікає. Пізніше на невеликій пресконференції журналісти запитують в Людини-Павука чи очолить він Месників. Розгублений Пітер тікає від натовпу. Під час поїздки до Венеції Паркер і його друг Нед міняються місцями, в результаті Нед знайомиться з дівчиною Бетті. В той же час Паркер пропускає всі нагоди зблизитися з Мішель. По прибуттю до Італії він мало не виказує себе, бо тітка поклала до валізи костюм Людини-павук, але ніхто не вірить, що костюм справжній. Однокласники опиняються в центрі нападу елементаля Води. Пітер не може її подолати, але знову таємничим чином прибуває Бек і знищує елементаля магією, в той час як Пітер намагається допомогти, рятуючи від падіння будинки. Розмова Пітера з Мішель про Містеріо зближує їх. Вночі Ф'юрі присипляє Неда і знаходить Паркера в готелі. Він веде Пітера до секретного штабу, де їх зустрічає Квентін Бек, якого преса вже встигла охрестити Містеріо. Бек стверджує, що елементалі, як і він сам, прибули з паралельного всесвіту, в якій знищили Землю і всю його сім'ю. Ф'юрі віддає Пітеру окуляри Старка, призначені для наступника Залізної людини. Паркер відхиляє пропозицію Ніка вступити в команду зі знищення елементалів, вирішивши продовжити поїздку з класом, але Ф'юрі таємно перенаправляє маршрут шкільної поїздки в Прагу, де, за прогнозами, через два дні останній Вогняний елементаль завдасть удару. Дорогою до Праги Пітер виявляє в окулярах Тоні вбудований штучний інтелект І. Д. А., який має доступ до всіх баз даних Stark Industries і супутникової орбітальної зброї. Крім того, під час зупинки в австрійських Альпах агент Щ.И.Т.а передає підлітку спеціальний стелс-костюм для місії в Празі та збереження таємниці особистості. Однокласник Бред намагається осоромити Пітера перед Мішель і Паркер ненавмисне наказує супутнику атакувати автобус. Відволікши однокласників, він знешкоджує посланого з супутника дрона. Вогняний елементаль з'являється на Празькому карнавалі, але Містеріо з допомогою Паркера знищує його. Ф'юрі та Гілл запрошують Паркера і Бека в Берлін, щоб обговорити формування нової команди супергероїв. Пітер вважає, що Старк доручив йому знайти наступника Залізної людини та передає Квентіну управління окулярами І. Д. А. Але з'ясовується, що Квентін Бек не прибулець з іншого світу, а колишній фахівець з голографічних ілюзій Stark Industries, звільнений Старком за нестабільну психіку. Квентін ображений на Тоні за нібито привласнення його винаходів. Бек очолює команду колишніх співробітників Stark Industries, незадоволених своїм звільненням. Фахівці, використовуючи бойових дронів проєкту Вільяма Ріви, симулюють атаки елементалів і сили самого Бека за допомогою технологій голографічного захоплення рухів. Квентін зі спільниками святкують здобуття контролю над Stark Industries. Він планує завоювати славу Залізної людини, рятуючи світ від фальшивих загроз.Тим часом після битви з Вогненним елементалем Пітер вирушає в прогулянку по Празі з Мішель. Він збирається освідчитися дівчині у своїх почуттях, але вона перебиває його, кажучи, що розгадала таємницю: Пітер — це Людина-павук. Мішель показує йому уламок, обплутаний павутиною, але це виявляється проєктор, що випадково вмикається, показуючи елементаля й Містеріо. Підлітки розуміють, що Квентін шахрай і Пітер визнає, що він Людина-павук. Режисуючи чергову ілюзію, Бек виявляє зникнення проєктора та вистежує Мішель з Пітером. Одягнувши костюм, Паркер відправляється в Берлін, де зустрічається з Ф'юрі, але бачить, що весь штаб, співробітники, Марія Гілл і сам Ф'юрі — ілюзії Містеріо. Підліток бореться з безліччю ілюзій, поки Містеріо насміхається з нього. В підсумку лиходій заманює Пітера під потяг. Пітеру вдається вціліти, але, залізши в вагон, він втрачає свідомість. Прокинувшись в тюремній камері в Нідерландах в компанії хуліганів, Пітер зв'язується з Геппі. Разом з ним підліток летить до Лондона, куди раніше відправилися його однокласники; там же Містеріо планує свою фінальну атаку. На джеті Геппі показує Пітеру секретну мінілабораторію, яку для нього залишив Старк. Використовуючи свої знання і технології Старка, Паркер створює собі новий костюм з частин наявних. Тим часом Геррі шле Ніку закодоване повідомлення, з якого той розуміє в чому справа. На Тауерському мосту Бек організовує атаку суперелементаля, що з'єднав в собі сили всіх чотирьох істот. Містеріо прагне вбити Мішель, Неда і всіх, хто може знати його секрет. Пітер, навчившись контролювати своє павуче чуття, виводить з ладу голограму та відновлює контроль над І. Д. А. Містеріо намагається вбити його, але гине від випадкового пострілу власного дрона. Вільям Ріва тікає з рештою дронів і кресленнями. Пітер дарує Мішель прикрасу, котру придбав ще у Венеції й планував презентувати в Парижі. Повернувшись до Нью-Йорка, вони починають зустрічатися. Згодом Паркер розкриває, що Геппі зустрічається з його тіткою. </p>

	<p> У першій сцені після титрів репортер Джей Джона Джеймсон з DailyBugle.net звинувачує Людину-павука в атаках елементалів, транслюючи на екрані в центрі Нью-Йорка відеозапис останньої сутички Пітера і Містеріо, яку підробив Бек за допомогою своїх ілюзій. На записі Квентін звинувачує Паркера у своїй смерті та розкриває особистість Людини-павука. </p>
	
	<p>	У другій сцені після титрів Нік Ф'юрі й Марія Гілл їдуть в машині. Раптово Гілл перетворюється в Скрулла Сорен, а Ф'юрі — в Скрулла Талоса. Виявляється, під час всієї місії скрулли за завданням Ф'юрі маскувалися під Ніка і Марію, а справжній Ф'юрі відпочиває на космічному кораблі скруллів, що летить в невідомому напрямку. </p>

	<p> На сайті Rotten Tomatoes, фільм має 90 % рейтингу за результатами 391 відгуку, середня оцінка 7.45 / 10. Консенсус читачів на сайті критиків говорить: «Бриззивно непередбачувана суміш підлітків, романтики та супергероїв, Людина-павук: Далеко від дому, стильно ставить основу для наступної ери КВМ». Metacritic, який використовує середньозважений показник, присвоїв фільму 69 зі 100 балів на основі 55 критиків, що вказує на «загалом сприятливі відгуки». Глядачі, опитані CinemaScore, дали фільму середню оцінку «A» за шкалою A + F, тоді як у PostTrak вона отримала загальний позитивний бал у 90 % і «певну рекомендацію» 76 %. </p>

	<p> <a href="../../../page2.html"> «Залізна людина» (2008) </a> </p>
	
	<p> <a href="../../../folder1/page3.html"> «Залізна людина 2» (2010) </a> </p>
	
	<p> <a href="../../../folder1/folder2/page4.html"> «Залізна людина 3» (2013) </a> </p>
	
	<p> <a href="../../page5.html"> «Доктор Стрендж» (2016) </a> </p>
	
	<p> <a href="../../folder4/page6.html"> «Людина-павук: Повернення додому» (2017) </a> </p>
	
	<p> <a href="../../../folder3/folder4/folder5/page7.html"> «Тор: Раґнарок» (2017) </a> </p>
	
	<p> <a href="../../../folder3/folder4/folder6/page8.html"> «Месники: Війна нескінченності» (2018) </a> </p>
	
	<p> <a href="../page9.html"> «Месники: Завершення» (2019) </a> </p>

	<p> <a href="#"> «Людина-павук: Далеко від дому» (2019) </a> </p>

	<p> <a href="../../../index.html"> Повернутися на головну сторінку </a> </p>

	<p> <a href="https://uk.wikipedia.org/wiki/%D0%9B%D1%8E%D0%B4%D0%B8%D0%BD%D0%B0-%D0%BF%D0%B0%D0%B2%D1%83%D0%BA:_%D0%94%D0%B0%D0%BB%D0%B5%D0%BA%D0%BE_%D0%B2%D1%96%D0%B4_%D0%B4%D0%BE%D0%BC%D1%83"> Інформація взята з цього сайту </a> </p>

</body>
</html>