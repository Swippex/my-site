<!DOCTYPE html>
<html lang="uk">
<head>
	<meta http-equiv="content-type" content ="text/html; charset=utf-8">
	<title> «Месники: Завершення»
    </title>
	<link rel="stylesheet" type="text/css" href="../../assets/css/style.css"/>
</head>
<body class="page9">

	<h1> <strong> «Месники: Завершення» </strong> </h1>

	<p> «Месники: Завершення» (англ. «Avengers: Endgame») — американський супергеройський фільм, заснований на коміксах видавництва Marvel Comics про команду супергероїв Месників, спродюсований Marvel Studios з Walt Disney Studios Motion Pictures у ролі дистриб'ютора. Є прямим сиквелом «Месників: Війна Нескінченності» (2018), а також сиквелом «Месників» (2012) та «Месників: Ера Альтрона» (2015). Фільм був анонсований у жовтні 2014 під назвою «Месники: Війна Нескінченності. Частина 2». Прем'єра стрічки в Україні відбулась 25 квітня 2019 року у форматі 3D та IMAX 3D. 22 липня фільм став найкасовішим в історії, зібравши 2,790 млрд доларів касових зборів. 10 листопада 2019 року фільм отримав премії «Вибір народу» в категоріях «Фільм року» (головний приз) та «Бойовик року». Актор Роберт Дауні-молодший («Залізна людина») здобув нагороду «Актор року», Том Голланд («Людина-павук») — як найкращий актор бойовиків. </p>
	
	<p> <img src="../../pictures/8.jpg" width="600" height="900" align="right"> </p>
	
	<p> Скориставшись рукавицею з Каменями Вічності, Танос досягнув того, що вважає рівновагою Всесвіту й запорукою загального щастя. Половина живих створінь Всесвіту була знищена, що має забезпечити іншу половину достатком простору й ресурсів. Здійснивши задумане, Танос усамітнюється на віддаленій планеті. Тим часом Клінт Бартон, що перебуває під домашнім арештом тренує свою доньку у стрільбі з лука та готується до пікніку з родиною. Але вона перетворюється на попіл у результаті дій Таноса.
	Тоні Старк і Небула опинилися на зламаному космічному кораблі без надії на допомогу. Несподівано їх знаходить Капітан Марвел і доставляє на Землю. Тоні зустрічає свою дружину живою, проте іншим не так пощастило, кожен із «Месників» когось втратив. З ними об'єднуються Чорна вдова, Брюс Беннер, Стів Роджерс, Ракета, Тор і Бойова машина. Команда відслідковує сплеск енергії, схожий на сплеск від Рукавиці Вічності. Герої знаходять понівеченого та слабкого Таноса з Рукавицею, в якій немає Каменів. Той пояснює, що знищив Камені Вічності, щоб вони не були ні для кого спокусою, тому повернути загиблих неможливо. Розлючений Тор зносить Таносу голову.
	Минає п'ять років. Команда «Месників» з іншими супергероями продовжує захищати світ. Тоні Старк ростить дочку і задоволений життям, тоді як інші намагаються не згадувати про втрати. До автомобіля Людини-мурахи (Скотта Ленґа) залазить щур та випадково вмикає пристрій, що повертає Скотта з квантового виміру. Спантеличений, він намагається з'ясувати що сталося, адже для нього минуло лише п'ять годин. Він знаходить свою дочку та вирушає до штабу «Месників». Скотт розповідає їм, що в квантовому вимірі час плине інакше і в ньому можна подорожувати в будь-якому напрямку. Тоні Старк побоюється, що коли подорож в минуле й можлива, історія зміниться і в нього не буде дочки. Та фото загиблого Людини-павука (Пітера Паркера) змушує його дослідити таку можливість. На його подив, модель подорожі у часі виявляється можливою. Тоді Стів, Наташа і Скотт просять допомоги у Брюса Беннера, який за ці п'ять років об'єднався з Галком в одному тілі.
	«Месники» випробовують подорожі в минуле на Людині-мурасі, та вони в буквальному сенсі переміщують Скотта назад у часі і той перетворюється на підліткову, стару та немовлячу версію себе. Тоні Старк пропонує свою допомогу, з ним вдається розробити спеціальні костюми з хрононавігаторами для подорожі крізь квантовий вимір. Для цього необхідні Пімові частки, котрих у «Месників» обмаль. До того ж, він повертає Стіву його щит.
	Команда оголошує загальний збір. Галк і Ракета вирушають до Тонсбергу (який перейменовано в Новий Асґард, де живуть переселенці з Асґарду). Там вони знаходять Тора, який за п'ять років перетворився на товстого п'яницю, що грає у відеоігри разом з Коргом та Мієком і переконують його повернутися. А Чорна вдова знаходить у Японії Клінта Бартона, який після втрати сїм'ї став вершити самосуд над злочинцями. Герої вирішують, що вбити Таноса немовлям буде негідним, адже він не є злочинцем, поки не скоїть геноциду. Клінт випробовує подорож у часі й, повернувшись до свого будинку, забирає звідти в майбутнє бейсбольну рукавицю. Вони приймають рішення забрати з минулого Камені Вічності, повернутись у свій час і скасувати їх силою дії Таноса. Герої поділяються на групи і вирушають в різні місця й роки.
	Галк, Капітан Америка, Людина-мураха і Залізна Людина відправляються в 2012 рік, у час битви за Нью-Йорк. Галк вирушає за Каменем Часу до Доктора Стренджа, але замість нього зустрічає Прадавню. Вона пояснює, що забравши Камінь з цієї реальности, «Месники» порушать хід історії і створять нові реальности. Але Брюс каже, що, якщо повернути Камені в один момент їхнього вилучення, це можна відвернути. Прадавня все одно не віддає йому камінь через обов'язок Верховного Чаклуна його охороняти. Та слова Беннера про те, що Стрендж у майбутньому сам віддав цей камінь Таносу, переконують дати його Галку за умови, що Камінь буде повернено. Тим часом Капітан Америка, Людина-мураха і Залізна Людина намагаються забрати Камінь Простору, коли його було відібрано у Локі й передано агентам, які таємно служили «Гідрі». Залізна Людина й Людина-мураха через Галка з минулого випадково впускають кейс із Каменем Простору, Локі хапає його і телепортується геть. В цей же час Стів Роджерс зустрічає себе з минулого і між ними зав'язується бій. Капітан з майбутнього перемагає і відбирає скіпетр.
	Тоді Тоні та Стів вирішують отримати Камінь простору в 1970 році, коли він ще перебував на базі Щ. И. Т.а, а Скотт повертається у майбутнє зі скіпетром. Стіву Роджерсу вдається добути ще Пімових часток для подорожі назад і побачити свою дівчину, Пеггі Картер. Тоді як Тоні Старк викрадає Камінь і дорогою назад зустрічає свого батька і розмовляє з ним про його сім'ю.
	Ракета і Тор переміщуються за Каменем Реальности в Асґард. Там Тор вагається чи зможе відволікти свою матір, знаючи, що цього дня вона помре. Та вона впізнає, що перед нею Тор з майбутнього і підтримує його. Ракета, викравши Камінь, рятується від охорони. Перед тим як повернутись у свій час, Тор забирає свій молот, доти ще не знищений.
	Соколине Око і Чорна Вдова вирушають за каменем Душі на Вормір. Його охоронець Червоний Череп застерігає їх — цей Камінь можна отримати тільки в обмін на життя коханої людини. Наташа жертвує собою, попри намагання Бартона врятувати її.
	На Моразі 2014 року Небула і Бойова машина оглушують Зоряного Лорда та входять замість нього до храму, де знаходять Камінь Могутности. В цей час Небула минулого синхронізується зі своєю майбутньою версією, що помічає Танос. Він переглядає її спогади й бачить свою загибель від рук «Месників». Танос розуміє свої дії в майбутньому — шуканого балансу не буде, поки живуть ті, хто пам'ятають його злочин. Він знаходить і полонить Небулу майбутнього, після чого відправляє замість неї колишню версію, все ще вірну йому.
	Зібравши в 2023 році всі камені, Тоні Старк створює власну Рукавицю Вічності, в яку вставляє всі Камені. Професор Галк надягає її та, відчуваючи на собі силу Каменів, повертає до життя всіх знищених в 2018 році в фінальній битві. Та слідом Небула створює тунель, яким переносить з 2014 корабель Таноса. Той атакує штаб «Месників» і відправляє Небулу на пошуки Рукавиці.
	Ґамора звільняє ув'язнену Небулу майбутнього, після чого вони знаходять і вбивають Небулу з минулого. Галк, Ракета та Бойова машина залишилися у пастці під завалами, Клінт опинився у підземному тунелі з рукавицею, а Скотт, врятувавшись, іде рятувати Галка з-під завалів. Тор, Стів і Тоні рятуються від зруйнованого штабу та постають перед Таносом. Він розповідає їм свій задум — отримати Камені Вічності, щоб знищити цей Всесвіт і створити новий, у якому ніхто не плаче за втраченим, а радіє життю. Починається битва, в ході якої Танос перемагає Залізну Людину та Тора. Капітан Америка підіймає Мйольнир і йде битися з новими силами, але програє титану, який ламає йому щит. Танос спрямовує проти «Месників» величезну армію, Стів готується до останньої битви, проте з ним зв'язується Сем Вілсон і «Месникам» на допомогу приходять всі відроджені герої: Чорна Пантера, Людина-павук, Доктор Стрендж, Вартові галактики, Оса, та інші разом з арміями Ваканди, Нового Асґарду, Варварців та чарівників з Вонгом. Разом вони борються проти Таноса і його війська. Рукавиця переходить від одних героїв до інших. Коли вона опиняється в Чорної Пантери, Таносу майже вдається відібрати її, але йому на заваді стає Ванда Максимова, та їй перешкоджає повітряна атака. До битви приєднується Капітан Марвел, яка знищує корабель Таноса. В результаті довгої епічної битви Танос отримує Рукавицю Вічності й надягає її. Йому намагається завадити Капітан Марвел, але з допомогою Каменя Могутності, Танос перемагає її одним ударом. Тоні дивиться на Доктора Стренджа, який вказує йому, що переможний варіант тільки один. Залізна Людина намагається відібрати в Таноса рукавицю, але той відкидає його в бік. Він клацає пальцями, щоб виконати своє бажання. Проте нічого не відбувається і Тоні Старк показує, що під час бою непомітно відібрав Камені. Його бажанням стає знищити Таноса і його армію. Тоні клацає пальцями. Сили зла розсипаються, але й сам Старк помирає від сили Каменів.
	У фіналі відбуваються похорони Тоні Старка, на яких присутні усі вцілілі герої. Брюс Беннер відправляє Стіва Роджерса в минуле, щоб повернути Камені Вічності та молот Тора на місця. Він очікує, що той скоро повернеться, але цього не стається. Поруч виявляється старий дід, що і є Стівом Роджерсом, який вирішив лишитися в минулому та провести життя з Пеґґі Картер. Він віддає свій щит Сему Вілсону, назначаючи його новим Капітаном Америкою. </p>
	
	<p> Сайт Rotten Tomatoes повідомив про рейтинг 94 % із середнім балом 8,29 /10, заснованим на 477 відгуках. </p>
	
	<p> <a href="../../page2.html"> «Залізна людина» (2008) </a> </p>
	
	<p> <a href="../../folder1/page3.html"> «Залізна людина 2» (2010) </a> </p>
	
	<p> <a href="../../folder1/folder2/page4.html"> «Залізна людина 3» (2013) </a> </p>
	
	<p> <a href="../page5.html"> «Доктор Стрендж» (2016) </a> </p>
	
	<p> <a href="../folder4/page6.html"> «Людина-павук: Повернення додому» (2017) </a> </p>
	
	<p> <a href="../folder4/folder5/page7.html"> «Тор: Раґнарок» (2017) </a> </p>
	
	<p> <a href="../folder4/folder6/page8.html"> «Месники: Війна нескінченності» (2018) </a> </p>
	
	<p> <a href="#"> «Месники: Завершення» (2019) </a> </p>

	<p> <a href="../folder7/folder8/page10.html"> «Людина-павук: Далеко від дому» (2019) </a> </p>
	
	<p> <a href="../../index.html"> Повернутися на головну сторінку </a> </p>
	
	<p> <a href="https://uk.wikipedia.org/wiki/%D0%9C%D0%B5%D1%81%D0%BD%D0%B8%D0%BA%D0%B8:_%D0%97%D0%B0%D0%B2%D0%B5%D1%80%D1%88%D0%B5%D0%BD%D0%BD%D1%8F"> Інформація взята з цього сайту </a> </p>

</body>
</html>