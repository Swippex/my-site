<!DOCTYPE html>
<html lang="uk">
<head>
	<meta http-equiv="content-type" content ="text/html; charset=utf-8">
 	<title> «Залізна людина 3»
    </title>
	<link rel="stylesheet" type="text/css" href="../../assets/css/style.css"/>
</head>
<body class="page4">

	<h1> <strong> «Залізна людина 3» </strong> </h1>

	<p> <img src="../../pictures/3.jpg" width="550" height="900" align="right"> </p>

	<p> «Залізна людина 3» (англ. Iron Man 3) — художній фільм режисера Шейна Блека, заснований на однойменних коміксах видавництва Marvel Comics. Фільм став третім «власним» в серії фільмів про супергероя Залізну людини, четвертим, в якому Старк бере активну участь як герой, і сьомим у рамках кінематографічного всесвіту Marvel, фільми яких об'єднує загальна сюжетна лінія. Головну роль, як і в попередніх частинах, зіграв Роберт Дауні-молодший. Сукупно фільм зібрав $1,214,692,272, при бюджеті у $200 млн. </p>

	<p> У Швейцарії 1999 року Молодий Тоні Старк на новорічній вечірці знайомиться з дівчиною на ім'я Майя Гансен, яка винайшла «Екстреміс» — технологію регенерації тканин. На шляху в номер Майї пара зустрічає Олдріча Кілліана — ученого-інваліда та ярого прихильника діяльності Тоні, який запрошує їх обох у свою компанію А. І. M. (Агентство Інноваційної Механіки). Старк призначає йому зустріч на даху, але не приходить, бо проводить ніч з Майєю. За обман Кілліан, що простояв на даху всю ніч, переймається ненавистю до мільярдера.
	У сучасності Тоні мучать кошмари і тривога після вторгнення інопланетян в Нью-Йорку. Через це він створює безліч нових костюмів, включаючи модель Mark 42 — автономний бронекостюм, керований дистанційно. Поведінка Старка вносить напруженість у його відносини з Пеппер Поттс. Продовжуючи керувати компанією Старка, Пеппер несподівано зустрічає видужалого Кілліана, який пропонує співпрацю. Вона відмовляється, вважаючи, що його розробки можуть стати зброєю. В цей час міжнародний терорист, який називає себе Мандарином, влаштовує серію вибухів невідомої природи, спрямованих проти США. В результаті одного з них впадає в кому Геппі Хоган, який займає посаду начальника служби безпеки Старк Індастріз. Розлючений Старк кидає виклик Мандарину по телебаченню. Терорист не зволікає, відповівши атакою озброєних ракетами вертольотів на особняк Тоні. Пеппер і Майя Гансен, що прийшла з попередженнями незадовго до нападу, рятуються завдяки тому самому Mark 42, в який Тоні одягнув Пеппер дистанційно. Як тільки жінки опинилися в безпеці, Старк в костюмі дає відсіч нападникам. Та під уламками особняка він падає в море і всі вважають його загиблим.
	Джарвісу вдається врятувати Старка і запрограмувати його костюм на політ до містечка в штаті Теннессі. Саме туди супергерой планував відправитися перед нападом, щоб розслідувати один з терактів Мандарина. Отямившись, Старк дізнається, що заряду костюма не вистачає для зворотної подорожі. Він добирається до найближчого будинку, де зустрічає 10-річного хлопчика Гарлі, який показує Тоні місце вибуху. Старк виявляє, що всі ці вибухи були наслідком впливу на людей Екстреміса, нестабільність якого може викликати потужний вибух. Агенти Мандарина — колишні військові, які отримали суперздібності від Екстреміса, атакують Старка, але той перемагає їх і без свого костюма. Джарвіс відстежує Мандарина до його штабу в Маямі, куди Тоні проникає за допомогою зібраної ним імпровізованої зброї. Там він знаходить Мандарина, але той виявляється актором-наркоманом, найнятим Кілліаном для ролі міжнародного злочинця. Вчений використовував розробки Майї Гансен, щоб вилікувати ветеранів-інвалідів, отримавши тим самим армію суперсолдатів. Старка захоплюють у полон, і Олдріч демонструє, що це він викрав Пеппер Поттс і піддав її дії Екстреміса, щоб змусити Тоні виправити нестабільність препарату. Лиходій вбиває Майю, коли вона намагається перешкодити йому.
	У цей же час друг Тоні полковник Джеймс Родс, що став урядовим супергероєм Залізним патріотом, розшукує Мандарина за дорученням президента. Але його захоплює Ерік Савін, помічник Олдріча, щоб заволодіти його костюмом і викрасти президента США. Старк втікає з полону з допомогою власного костюма, який все-таки зарядився, і об'єднується з Родом, щоб перешкодити Савіну викрасти президента. Залізній людині вдається вбити Савіна, але не запобігти викраденню. Тоні й Родс прибувають на базу лиходія, де той планує стратити президента в прямому ефірі, і замінити його віце-президентом, який співпрацює з Олдрічем заради зцілення доньки.
	Старк дистанційно викликає всі свої костюми, керовані Джарвісом, якими атакує терористів. Родс визволяє президента, а Тоні вступає в сутичку з Олдрічем, що використовує свої пірокінетичні здібності від Екстреміса. В ході битви Пеппер падає прямо в центр вибуху. Залізна людина ловить лиходія в пастку всередині свого костюма Mark 42, який підриває. Незважаючи на це Кілліан виживає і оголошує, що є істинним Мандарином, проте в цей момент з'являється Пеппер, яка вижила завдяки регенерації від Екстреміса, і кидає в лиходія бомбу, яка розриває Кілліана на шматки.
	Після перемоги Старк знищує всі свої костюми, виліковує Пеппер, дякує Гарлі, модернізуючи його майстерню в гаражі, а також зважується на операцію з витягання шрапнелі з грудей, яка змушувала його носити електромагніт. Він викидає більше непотрібний реактор в море, певний, що назавжди залишиться «залізною людиною», незважаючи ні на що.
	У сцені після титрів з'ясовується, що Тоні переказував усі ці події доктору Брюсу Беннеру, імітуючи сеанс психотерапії, але Брюс заснув незабаром після початку. </p>
	
	<p> Фільм отримав позитивні відгуки: Rotten Tomatoes дав оцінку 78 % на основі 238 відгуків від критиків (середня оцінка 7,0/10) і 83 % від глядачів із середньою оцінкою 4,1/5 (145,968 голосів), Internet Movie Database — 7,8/10 (96 443 голоси), Metacritic — 62/100 (43 відгуки критиків) і 6,5/10 від глядачів (393 голоси). </p>
	
	<p> <a href="../../page2.html"> «Залізна людина» (2008) </a> </p>
	
	<p> <a href="../page3.html"> «Залізна людина 2» (2010) </a> </p>
	
	<p> <a href="#"> «Залізна людина 3» (2013) </a> </p>
	
	<p> <a href="../../folder3/page5.html"> «Доктор Стрендж» (2016) </a> </p>
	
	<p> <a href="../../folder3/folder4/page6.html"> «Людина-павук: Повернення додому» (2017) </a> </p>
	
	<p> <a href="../../folder3/folder4/folder5/page7.html"> «Тор: Раґнарок» (2017) </a> </p>
	
	<p> <a href="../../folder3/folder4/folder6/page8.html"> «Месники: Війна нескінченності» (2018) </a> </p>
	
	<p> <a href="../../folder3/folder7/page9.html"> «Месники: Завершення» (2019) </a> </p>

	<p> <a href="../../folder3/folder7/folder8/page10.html"> «Людина-павук: Далеко від дому» (2019) </a> </p>
	
	<p> <a href="../../index.html"> Повернутися на головну сторінку </a> </p>
	
	<p> <a href="https://uk.wikipedia.org/wiki/%D0%97%D0%B0%D0%BB%D1%96%D0%B7%D0%BD%D0%B0_%D0%BB%D1%8E%D0%B4%D0%B8%D0%BD%D0%B0_3"> Інформація взята з цього сайту </a> </p>
	
</body>
</html>